## ZARZĄDZANIE KOPIĄ ZAPASOWĄ

**Dlaczego potrzebuję kopii zapasowej frazy odzyskiwania (seed)?**

Jesteś jedyną osobą, która ma dostęp do swojej frazy odzyskiwania (seed), więc upewnij się, że utworzyłeś kopię zapasową. Zarządzanie kopiami zapasowymi jest proste i bezpieczne, o ile pozostają one w trybie offline.

Urządzenia elektroniczne rzadko wytrzymują dłużej niż 10 lub 20 lat, dlatego nie są dobrym rozwiązaniem do długoterminowego przechowywania cyfrowych zasobów.

Kopia zapasowa frazy odzyskiwania (seed) zapewnia skuteczną ochronę w przypadku błędów związanych z aktualizacjami oprogramowania i firmware’u.

Odtworzenie dostępu z użyciem frazy odzyskiwania (seed) zajmuje zaledwie kilka minut.

Upewnij się, że kopia zapasowa frazy odzyskiwania (seed) nigdy nie zostanie opublikowana, załączona lub wysłana online. Nigdy nie rób zdjęć haseł i nie przechowuj ich w formie cyfrowej.

***

## ZARZĄDZANIE KOPIĄ ZAPASOWĄ

Potrzebujesz bezpiecznej kopii zapasowej, aby odzyskać dostęp w przypadku uszkodzenia lub utraty portfela.

***

## ZARZĄDZANIE KOPIĄ ZAPASOWĄ - PRZYGOTOWANIE

Wygenerowana przez Twój portfel sprzętowy fraza odzyskiwania (seed) przez cały czas pozostaje w trybie offline, co oznacza, że nigdy nie trafi do internetu. To sprawia, że portfel sprzętowy jest znacznie bezpieczniejszy niż aplikacje na telefon lub komputer.

**Nigdy nie fotografuj swojej frazy odzyskiwania (seed)!**

**Pamiętaj, że takie zdjęcie może trafić w niepowołane ręce nawet bez twojej wiedzy!**

Nikt poza Tobą nie powinien mieć dostępu do tej frazy odzyskiwania (seed). Od momentu uruchomienia urządzenia jest ona przechowywana w zaszyfrowanej pamięci portfela sprzętowego. Twoja pierwsza papierowa kopia frazy odzyskiwania (seed) została przygotowana podczas inicjalizacji nowego portfela.

**Chroń swoją frazę odzyskiwania (seed) – utwórz trwałą, metalową kopię zapasową.**

Utworzenie metalowej kopii zapasowej zajmie około 30 minut.

Pozwoli to zabezpieczyć frazę odzyskiwania (seed) przed wieloma zagrożeniami: wodą, ogniem, wyładowaniami elektrycznymi oraz upływem czasu.

Kup gotowe narzędzie do tworzenia metalowych kopii zapasowych lub zapoznaj się z samouczkami online, aby znaleźć rozwiązania dla majsterkowiczów. Możesz skorzystać z materiałów dostępnych na youtube.com/@Cryptosteel.

### SŁOWNICZEK

**METALOWA KOPIA ZAPASOWA** - trwała kopia frazy odzyskiwania (seed) wykonana w metalu

***

## ZARZĄDZANIE KOPIĄ ZAPASOWĄ - METALOWA KOPIA ZAPASOWA

Utworzenie metalowej kopii zapasowej frazy odzyskiwania (seed) zapewnia trwałość i wyższą odporność na uszkodzenia w porównaniu z innymi metodami przechowywania.

Metalowe kopie zapasowe są wysoce odporne na wstrząsy elektryczne, ogień, wodę i upływ czasu.

**METALOWA KOPIA ZAPASOWA TO NAJLEPSZY SPOSÓB OCHRONY FRAZY ODZYSKIWANIA (SEED) W PRZYPADKU NIEPRZEWIDZIANYCH SYTUACJI.**

Cryptosteel to opatentowane, łatwe w użyciu i trwałe urządzenie do tworzenia kopii frazy odzyskiwania (seed).

Alternatywnym rozwiązaniem jest ręczne wybijanie hasła na metalowej płytce w formie kropek. Zostało ono wielokrotnie przetestowane, choć jest znacznie bardziej czasochłonne. Po odszyfrowaniu kropki reprezentują klucze prywatne lub frazę odzyskiwania (seed).

Jeśli wolisz budżetowe rozwiązania typu DIY (Zrób to sam), możesz kupić zestaw narzędzi do grawerowania, metalową płytkę i nanieść na nią swoją frazę odzyskiwania (seed). To rozwiązanie może być mniej bezpieczne ze względu na niską jakość materiałów i gorszą czytelność.

***

## ZARZĄDZANIE KOPIĄ ZAPASOWĄ - PRZETESTUJ SWOJĄ KOPIĘ ZAPASOWĄ

Upewnij się, że kopia zapasowa frazy odzyskiwania (seed) działa, zanim okaże się potrzebna za kilka dni, miesięcy lub lat.

**PRZETESTUJ SWOJĄ KOPIĘ NATYCHMIAST, ZAMIAST ZAKŁADAĆ, ŻE JEST POPRAWNA**

Aby zakończyć procedurę tworzenia kopii zapasowej, upewnij się, że fraza odzyskiwania (seed) nie zawiedzie Cię, gdy będziesz jej potrzebował.

### TEST

- Przelej niewielką kwotę na nową frazę odzyskiwania (seed)
- Zresetuj urządzenie
- Przeprowadź proces odzyskiwania

Test zakończył się pomyślnie, jeżeli po przeprowadzeniu procesu odzyskiwania możesz uzyskać dostęp do swoich środków. Gratulujemy! Twoja kopia zapasowa jest poprawnie wykonana i w razie potrzeby pozwoli Ci odzyskać dostęp do środków.

**WAŻNE!**

**TYLKO PRZETESTOWANA KOPIA ZAPASOWA ZAPEWNI W PRZYSZŁOŚCI DOSTĘP DO TWOICH AKTYWÓW. ODZYSKANIE PORTFELA NIE BĘDZIE MOŻLIWE W PRZYPADKU POSIADANIA NIEPRAWIDŁOWEJ FRAZY.