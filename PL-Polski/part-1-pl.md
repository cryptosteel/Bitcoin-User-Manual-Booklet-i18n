# Witaj w instrukcji użytkownika Bitcoina!

Czytając niniejszą instrukcję, jesteś o krok od nauczenia się, jak stać się niezależnym użytkownikiem Bitcoin i zabezpieczyć swoje cyfrowe aktywa. Odkryj przyszłość finansów i technologii!

Wystarczy kilka prostych kroków, aby rozpocząć przygodę z Bitcoinem. Dowiedz się, jak przeprowadzać transakcje i bezpiecznie przechowywać swoje aktywa.

Gratulujemy odpowiedzialnego podejścia.

Twoja podróż związana z odkrywaniem ekscytującego świata Bitcoin właśnie się rozpoczęła.

***

## SPIS TREŚCI

- Jak zdobyć Bitcoiny?
- Narzędzia do obsługi cyfrowych walut
- Konfigurowanie portfela sprzętowego
- Zarządzanie kopią zapasową
- Lightning network

***

## Jak zdobyć Bitcoiny?

Bitcoiny można zdobyć na wiele sposobów. Najpopularniejszą metodą jest zakup na giełdach kryptowalut, gdzie możesz wymienić tradycyjne waluty (dolar, euro, złoty) na bitcoiny.

Możesz też przyjmować płatności w bitcoinie za swoje usługi lub towary.

Jeśli chcesz, zapytaj swojego pracodawcę, czy mógłby wypłacać Twoją pensję lub jej część w bitcoinie.

Pamiętaj, że chociaż giełdy to popularny i łatwy sposób na zdobycie bitcoinów, nie są odpowiednim miejscem do ich długoterminowego przechowywania ze względu na liczne ryzyka. Środki przechowywane na giełdzie nie są w pełni Twoje, ponieważ nie kontrolujesz kluczy prywatnych do portfela. Stąd wzięło się powiedzenie:

**“NIE TWOJE KLUCZE, NIE TWÓJ BITCOIN”**

W świetle prawa nie jesteś właścicielem środków zdeponowanych na giełdzie. Przysługuje Ci jedynie roszczenie o ich wypłatę.

Zadbaj o bezpieczeństwo swoich bitcoinów, przechowując je we własnym portfelu.

***

Chociaż każdy z nas zarabia inaczej, to wszyscy zarabiamy pracując, a nasza praca rozliczana jest w godzinach. Jeśli czas to pieniądz, przedstawiamy kilka sugestii związanych z tym, ile czasu/pieniędzy inwestujesz w Bitcoin. Pomogą Ci w określeniu, kiedy można poeksperymentować, a kiedy należy podjąć poważniejsze decyzje.

**jedna roboczogodzina:**
eksperymentuj z transakcjami, testując różne aplikacje online.

**jedna dniówka:**
zdecyduj się na jedną z wielu darmowych aplikacji dostępnych na Twój telefon.

**dwa tygodnie Twojej pracy:**
zdecyduj się na zakup portfela sprzętowego.

**miesięczne wynagrodzenie:**
zadbaj o pierwszy metalowy backup, aby trwale zabezpieczyć frazę odzyskiwania (seed). Pozwoli Ci to odzyskać dostęp do środków w przypadku utraty portfela sprzętowego.

Bitcoin, tak jak każda jednostka waluty tradycyjnej, jest podzielny na mniejsze jednostki. Każdy BTC to aż sto milionów Satoshi (100 000 000 SATS). Dzięki temu zawsze można kupić bitcoiny nawet za ułamek centa.