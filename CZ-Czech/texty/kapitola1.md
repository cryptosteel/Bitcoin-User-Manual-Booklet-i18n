# Vítej v uživatelské příručce k Bitcoinu!

Díky této příručce jsi nyní jen krůček od toho, aby ses naučil, jak se stát nezávislým uživatelem Bitcoinu, který se umí o své prostředky zodpovědně postarat. Budoucnost financí a technologií čeká jen na Tebe!

Pouze několik jednoduchých kroků Ti stačí k tomu, aby ses vydal na cestu za bitcoinovým dobrodružstvím. Nauč se provádět transakce a bezpečně uchovávat své prostředky.

Gratulujeme Ti k zodpovědnému přístupu.

Je čas vydat se na cestu za poznáním vzrušujícího světa Bitcoinu!

***

## OBSAH

- Jak mohu získat bitcoin?
- Nástroje pro práci s digitálními penězi
- Nastavení hardwarové peněženky
- Správa zálohování
- Lightning network

***

## Jak mohu získat bitcoin?

Bitcoin lze získat mnoha způsoby. Nejpopulárnějším je jeho nákupna kryptoměnových burzách za tradiční měny (např. koruny, dolary, eura).

V bitcoinech můžeš také přijímat platby za zboží nebo služby.

Zkus požádat svého zaměstnavatele o vyplácení mzdy nebo její části v bitcoinech.

Nezapomínej, že i když jsou burzy oblíbeným a snadným způsobem, jak získat bitcoin, nedoporučují se pro jeho dlouhodobou úschovu. Majetek uložený na burze není plně Tvůj, protože nemáš pod kontrolou privátní klíče k peněžence. Proto se říká:

**“NEMÁŠ–LI VLASTNÍ KLÍČE, NEVLASTNÍŠ ANI MINCE”.**

Z právního hlediska nejsi vlastníkem prostředků uložených na burze, jsi pouze oprávněn vznést nárok na jejich výběr.

Zajisti bezpečnost svých bitcoinů tím, že je budeš ukládat na vlastní hardwarovou peněženku.

***

Mzdy se liší, ale všichni vyděláváme peníze prací a naše práce se měří v hodinách. Jestliže čas jsou peníze, pak je zde několik návrhů závislých na tom, kolik času/peněz chceš investovat do Bitcoinu. Pomohou Ti zjistit, jak hravý můžeš být a kdy je čas přejít na něco serióznějšího:

- **jednahodina:**
experimentuj s transakcemi, testuj různé online aplikace,

- **jeden den:**
rozhodni se, kterou bezplatnou aplikaci si nainstaluješ do svého chytrého telefonu,

- **dva týdny:**
rozhodni se, kterou hardwarovou peněženku si pořídíš,

- **jeden měsíc:**
pořiď si kovovou destičku/kapsli, aby sis vytvořil trvalou zálohu výchozí fráze (seedu) pro obnovení přístupu k peněžence. V případě ztráty hardwarové peněženky pak můžeš svůj majetek lehce získat zpět.

Bitcoin se dělí, stejně jako každá tradiční měna, na dílčí jednotky. Každý bitcoin představuje neuvěřitelných sto milionů satoshi (100 000 000 SATS). Díky tomu je možné koupit bitcoin i za zlomek koruny.