## LIGHTNING NETWORK

**Lightning Network** je druhá vrstva Bitcoinu. Funguje tak, že uzamyká peníze v blockchainu a vydává odpovídající částku ve vrstvě nad Bitcoinem. To umožňuje provádět bitcoinové transakce téměř okamžitě – v podstatě rychlostí Tvého internetového připojení.

**Lightning Network** vytváří přímé platební kanály mezi uživateli a umožňuje tak provádět transakce téměř v reálném čase. Není třeba potvrzovat každý převod na blockchainu. To umožňuje nižší poplatky a okamžité platby.

**Lightning Network** je nezávislá síť, která díky rychlým a levným transakcím usnadňuje používání Bitcoinu v každodenním životě a v bezpočtu aplikací.

**Lightning Network** byla integrována do celé řady aplikací. Jejich sortiment je široký a dynamicky se vyvíjí, mění se podle potřeb, preferencí uživatelů a nového technologického vývoje.

### SLOVNÍČEK POJMŮ

**LIGHTNING NETWORK (zkráceně LIGHTNING)** - druhá vrstva bitcoinové sítě, která slouží k rychlým a snadným transakcím.

***

### LIGHTNING NETWORK - STÁHNI SI APLIKACI

Aby sis mohl vyzkoušet výhody a prozkoumat možnosti Lightningu, vybrali jsme pro Tebe aplikace hot wallet (peněženka připojená k internetu), které si můžeš nainstalovat do svého chytrého telefonu. Cryptosteel doporučuje dvě možnosti: Wallet of Satoshi (pro začátečníky) a Breez (vyžaduje určité technické znalosti).

- Pokud plánuješ provést své první transakce přes Lightning, je pro Tebe **Wallet of Satoshi** vhodnou volbou. Jedná se o peněženku spravovanou třetí stranou, nabízející snadné použití, a proto je doporučována začínajícím uživatelům. Aplikace je připravena k použití ihned po instalaci. Wallet of Satoshi si můžeš stáhnout z webové stránky walletofsatoshi.com.

- Měl by ses však zaměřit na používání peněženky, kterou máš plně pod svou kontrolou, jakou je například Breez. V takovém případě zaplatíš za otevření Lightning kanálů, což Ti ale umožňuje zachovat si větší kontrolu nad svými prostředky. Pokud se rozhodneš pro aplikaci Breez, bude Ti za otevření kanálu účtován malý poplatek (obvykle menší než 21 korun). Breez si můžeš stáhnout z oficiální webové stránky breez.technology.

**Nezapomeň, že aplikace Wallet of Satoshi i Breez jsou dobré a osvědčené možnosti pro Lightning Network.**

***

## LIGHTNING NETWORK - NABIJ SI VKLADU

V Lightningové peněžence jsou uloženy bitcoiny z Tvé hlavní peněženky. Začátečníkům doporučujeme operovat s menší částkou, aby se seznámili s fungováním Lightningu a provedli svou první transakci. Vyhraď si na to přibližně 20 minut času.

- Vygeneruj adresu pro příjem bitcoinu:
	- Klikni na tlačítko “Recieve” a vyber možnost “Bitcoin On-Chain” v peněžence Wallet of Satoshi
	- nebo “Receive via BTC Address” v aplikaci Breez.
- Zkopíruj adresu do svého počítače.
- Tuto adresu zadej do aplikace své hardwarové peněženky.
- Proveď malou transakci a počkej, dokud nebude potvrzena v blockchainu. Tento převod může trvat až hodinu nebo déle. Záleží na velikosti poplatků, které jsi ochoten zaplatit.
- Tvé prostředky máš nyní na své Lightningové peněžence a můžeš tedy provádět okamžité transakce.

Přesné kroky potřebné ke vkladu prostředků na Lightningovou peněženku se mohou lišit v závislosti na zvolené aplikaci. Funkčnost Lightningu je založena na základním principu plného krytí Bitcoinem. Vložením Tvých prostředků do Lightningu se z Tvého bitcoinu stane vklad pro Lightning Network. Výběrem prostředků z Lightningu dojde k uvolnění příslušné rezervy do bitcoinové sítě. Veškeré náklady spojené s Lightningem jsou uváděny před potvrzením transakce.

**DŮLEŽITÉ!**

**Bitcoinová síť je mnohem bezpečnější a vhodnější pro dlouhodobé ukládání prostředků. Doporučujeme proto pravidelný výběr bitcoinů z Lightningu a jejich převod na On-chain.**

***

## LIGHTNING NETWORK - PLAŤ A PŘIJÍMEJ

To nejlepší jsme si nechali na konec. Nyní si můžeš vyzkoušet, jak rychlé a levné jsou transakce přes Lightning. Níže uvedená doporučení Ti umožní bitcoiny nejen utrácet, ale také vydělávat.

- **Bitrefill** poskytujevelký výběrkupónů, poukázek a dárkových karet k okamžitému nákupu v některých z největších internetových obchodů, maloobchodů a online službách. bitrefill.com

- **ShopinBit** nabízí více než 800 000 produktů, které si lze zakoupit prostřednictvím Lightningu, včetně mobilních telefonů, notebooků, hodinek, videoher a dalšího zboží. shopinbit.com

- Společnost **THNDR** vyvinula sérii mobilních her, za jejichž hraní vyplácí odměny v Lightningu. Vyzkoušej si na svém chytrém telefonu hry Bitcoin Bounce, Bitcoin Bay, Turbo84, Bitcoin Snake, Tetro Tiles, Club Bitcoin: Solitaire. thndr.games

- **Nostr** je budoucnost sociálních médií s otevřeným protokolem. Je odolný vůči cenzuře a zajišťuje globálně decentralizované publikování na webu. Pomocí Lightningu si mohou jeho uživatelé mezi sebou posílat drobné částky (zapy). nostr.how

***

## Protože už víš, jak s Bitcoinem pracovat...

### NYNÍ JSI BITCOINER!

***

Special thanks to:

Mutant LetterPress, Mariusz Mamcarz, Vlad Costea, Gracjan Pietras, Kateřina Polášková, JesterHodl.com, Joko and btc21.de

Abychom podpořili vznik nových jazykových verzí, zpřístupnili jsme tuto publikaci pod licencí CC BY 3.0. Editovatelnou digitální verzi naleznete na github.com/cryptosteel. Zapojte se do projektu a přispějte svým dílem k rozšíření příručky do světa!

Tato kniha s otevřeným zdrojovým kódem s názvem „Bitcoin User Manual“ (dále jen „Kniha“) je navržena tak, aby poskytovala obecné informace o předmětu, kterým je bitcoin a kryptoměny. Zde se rozumí, že autoři, přispěvatelé, jejich přidružené subjekty a žádní interní nebo třetí poskytovatelé služeb (souhrnně označovaní jako „strany“) neposkytují právní, finanční, investiční ani žádné jiné profesionální rady nebo služby. Všechny názory, interpretace, prohlášení nebo tvrzení obsažená v Knize jsou výhradně názory autora (autorů) a přispěvatelů a nemusí nutně reprezentovat ani odrážet názory stran. Strany se výslovně zříkají jakéhokoli prohlášení nebo záruky, výslovné nebo předpokládané, včetně, ale bez omezení, záruk vhodnosti pro konkrétní účel, prodejnosti a ne-porušení práv. Kniha je poskytována výhradně pro vzdělávací a informační účely. Informace obsažené v tomto dokumentu nepředstavují nabídku, žádost, doporučení, podporu nebo radu k nákupu, prodeji nebo držení bitcoinů, jakýchkoli jiných kryptoměn nebo cenných papírů nebo jiných finančních nástrojů ve Spojených státech nebo v jakékoli jiné jurisdikci. Takové informace, pokud jsou interpretovány jako žádost nebo nabídka, jsou nezákonné a nejsou zamýšleny stranami. Nic v Knize by nemělo být vykládáno jako poskytování právního, daňového, investičního, finančního nebo jakékoli jiné formy odborného poradenství. Autoři a přispěvatelé Knihy nejsou certifikovanými investičními poradci. Jakékoli minulé výkony, historická data, anekdoty nebo příklady uvedené v knize by neměly být interpretovány jako orientační nebo příslib budoucích výsledků. Autor (autoři) a strany prostřednictvím Knihy neposkytují personalizované právní, daňové, finanční nebo investiční poradenství. Poskytnuté informace nejsou určeny k tomu, aby byly použity jako jediný základ pro jakákoli investiční rozhodnutí, ani by neměly být vykládány jako rady navržené tak, aby vyhovovaly konkrétním potřebám jednotlivce nebo subjektu. Investice do bitcoinu a dalších kryptoměn s sebou nese vlastní riziko, včetně rizika ztráty celé investice. Strany neprohlašují, nezaručují ani nenaznačují, že služby nebo metody obsažené v Knize zabrání čtenáři ve ztrátě investic. Čtenáři se důrazně doporučuje, aby si před jakýmkoli investičním rozhodnutím vyžádal radu příslušného profesionálního poradce. Strany nepřebírají žádnou odpovědnost za chyby, opomenutí nebo opačný výklad předmětu tohoto dokumentu a nebudou odpovědné za žádné přímé, nepřímé, následné, zvláštní, exemplární nebo jiné škody z toho vyplývající. Toto vyloučení odpovědnosti se řídí a vykládá v souladu se zákony jurisdikce, ze které je Kniha přístupná, bez ohledu na jakýkoli konflikt zákonů. Jakýkoli spor vzniklý nebo související s vaším používáním Knihy bude posouzen příslušným státním nebo federálním soudem v uvedené jurisdikci a tímto s takovou jurisdikcí souhlasíte. Vstupem do Knihy nebo jejím používáním potvrzujete a souhlasíte s tím, že jste si přečetli, porozuměli a přijali tyto podmínky. Pokud s těmito podmínkami nesouhlasíte, doporučujeme vám Knihu nečíst ani ji nepoužívat. Vaše používání Knihy svobodně a bez jakékoli formy kompenzace představuje souhlas s těmito podmínkami.